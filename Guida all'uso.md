# Pigro — Guida all'uso

Pigro è un'applicazione web ideata per consentire di monitorare e gestire gli episodi delle serie di cui ci si sta occupando.

Il target è chiaramente quello dell'anime fansubbing (sottotitolazione fan-made dei prodotti d'animazione giapponese), ma nulla toglie di poterlo sfruttare come più si preferisce, grazie anche alla possibilità di apporre modifiche in maniera molto semplice ed immediata.

## Sezione 1: Show

Aggiungere uno show è molto semplice. Nella pagina "Add show" viene presentato un form composto da vari campi di testo, da compilare come segue. Eccetto per il nome della serie, la compilazione degli stessi è puramente facoltativa.

* *name*: Il nome della serie
* *number of episodes*: Il numero degli episodi di cui è composta la serie
* *fansub*: Il gruppo fansub che si occupa della sottotitolazione
* *translator*: Colui che traduce
* *editor*: Colui che adatta
* *checker*: Colui che si occupa di effettuare il check
* *timer*: Colui che effettua il timing dei sottotitoli
* *typesetter*: Colui che si occupa dello stile dei sottotitoli
* *encoder*: Colui che si occupa della codifica del video su cui verranno montati i sottititoli
* *qchecker*: Colui che si occupa controllo qualità finale

Il form si conclude con un menù a cascata che definisce lo stato della serie.

* *On going*: La sottotitolazione della serie e tutto ciò che ne concerne sono ancora in corso.
* *Finished*: La serie è stata completata in ogni sua parte.
* *Dropped*: Il fansub della serie, per un motivo o l'altro, è stato interrotto.
* *Planned*: È prevista una futura sottotitolazione della serie.

Vi è inoltre una checkbox *Airing*, che dev'essere spuntata nel caso che la serie sia attualmente in trasmessione nelle TV giapponesi.

Premendo il bottone "Add", la serie verrà aggiunta nel database.

Il form presente in "Edit show" si presenta in modo analogo, e permette di modificare lo show selezionato in ogni sua parte.

Altrettanto intuitivo è "Delete show", che permette di eliminare, senza possibilità di recupero, lo show selezionato.

## Sezione 2: Episode

Discreta attenzione merita la gestione degli episodi di cui sono composti gli show creati precedentemente, sebbene i form di cui sono composti le relative pagine sono impostati all'incirca in maniera analoga.

Dopo aver selezionato lo show a cui aggiungere un episodio, si ottiene un form in cui è già preimpostato il nome della serie d'appartenenza e il numero dell'episodio che si sta andando a creare (se è il primo episodio sarà naturalmente 1, altrimenti il numero successivo a quello dell'ultimo aggiunto).
Successivamente si hanno delle checkbox da spuntare, che indicano che i seguenti compiti sono stati portati a termine.

* *Translation*: L'episodio è stato tradotto
* *Editing*: L'episodio è stato adattato
* *Checking*: L'episodio è stato checkato
* *Timing*: Il timing dei sottotitoli è stato effettuato
* *Typesetting*: Il typeset dei sottotitoli è stato effettuato
* *Encoding*: La codifica video è stata portata a termine
* *QC*: L'episodio finale è stato visionato ed è perciò pronto al rilascio

Si aggiunge un campo di testo dove aggiungere il link al download dell'episodio.

Notevole attenzione, per via delle loro potenzialità, meritano la checkbox "Apply globally" e il successivo campo di testo.
Allorquando si spunti il primo componente, verranno creati (o, se già presenti, modificati) *n* episodi che presentano gli stessi dati (ovvero lo stato in cui si trova l'episodio e l'URL di download) di quello che ci si accinge a creare.

Un esempio pratico è il seguente: sono pronti tutti gli episodi dal numero 4 al numero 10 di una serie da 12 episodi. Per aggiungerli tutti in una sola istanza, si spuntano tutte le checkbox e si inserisce il link di download nel form relativo all'episodio 4, si spunta "Apply globally" e si compila il successivo campo di testo con il numero 10.
Ci si ritroverà quindi a creare successivamente l'episodio numero 11.

In egual modo è possibile sia cancellare sia apportare modifiche agli episodi in blocco utilizzando le relative funzioni presenti in "Edit episode" e "Delete episode."

Nelle pagine "Add episode" e "Edit episode" è inoltre possibile aggiungere (o rimuovere) delle serie tra le favorite, il che permette di farle apparire prima di tutte le altre all'interno delle selectbox delle suddette pagine. 
